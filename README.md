ABP X Files (noads.it)
===================
**Adblock Plus** filtra immagini, pubblicità, banner ed altri elementi "*bloccabili*" presenti sulle pagine web e permette quindi di navigare in un web più "*pulito e leggero*" perché privo di pubblicità invasiva. Include inoltre funzioni di sincronizzazione e di whitelisting. È un componente aggiuntivo nato per Mozilla FireFox, poi reso disponibile per altri browser.

**X Files** è il nome del progetto nato per gioco, diventato punto di riferimento nazionale per il filtraggio della pubblicità invasiva su una moltitudine di siti web nostrani e internazionali. 3 i moduli disponibili attualmente, tutti liberamente scaricabili su http://noads.it

ABP: AdBlock Plus
-----------------

Puoi scaricare il componente aggiuntivo AdBlock Plus dal suo sito web ufficiale (https://adblockplus.org/) e installarlo sul tuo browser.  I moduli X Files mantengono la loro piena (o quasi) compatibilità con componenti aggiuntivi alternativi a questo, come uBlock o AdBlock (e non solo).

I moduli "*X Files*"
-------------------

 - **X Files Stable** (Modulo principale) "*xfs*": specifica per siti web italiani ma con un occhio di riguardo anche a quelli internazionali più visitati, è il modulo principale e lista ufficialmente riconosciuta (per l'Italia), perfettamente compatibile con AdBlock Plus.
 - **NoFacebookAds** "*nfa*": nato dall'esigenza di bloccare le pubblicità sempre più presenti sul noto social network, questo modulo è un ottimo modo per completare la protezione offerta da Adblock Plus e X Files durante la navigazione quotidiana. Può essere associata al modulo principale di X Files oppure a liste di terze parti.
 - **Harmful WebSites** "*hws*": il modulo che serve a proteggere la navigazione dell'utente, si integra perfettamente alle sottoscrizioni già presenti sul vostro Adblock Plus. Si basa sulle liste pubbliche "**Malware Domain List**" ([malwaredomainlist.com](http://www.malwaredomainlist.com/)), progetto non commerciale basato sulle segnalazioni della community, che aggiorna quotidianamente il database dei siti potenzialmente dannosi.

Tutti i moduli si scaricano gratuitamente dalla pagina ufficiale del progetto, all'indirizzo [noads.it](http://www.noads.it/).

Licenza d'uso, distribuzione e supporto
---------------------------------------

Dove non diversamente specificato, **X Files viene rilasciata con licenza Creative Commons, versione 2.5 by-nc-sa generica**, descritta punto per punto a questo indirizzo: [creativecommons.org/licenses/by-nc-sa/2.5/deed.it](https://creativecommons.org/licenses/by-nc-sa/2.5/deed.it) (oppure in inglese: [creativecommons.org/licenses/by-nc-sa/2.5/deed.en](https://creativecommons.org/licenses/by-nc-sa/2.5/deed.en)).

Please note that ABP X Files have a strict Italian only policy. No support is offered for sites of any other language. If you require support for a different website I suggest that you remove the X Files list and choose a subscription better suited to your browsing needs from the Known Adblock Plus subscriptions page.

Credits
-------
Qualche ringraziamento:

 - alla [Community di Mozilla Italia](https://www.mozillaitalia.org) per il costante sostegno e la collaborazione,
 - a [GitHub](https://github.com/) per tutto ciò che mette a disposizione,
 - a [stackedit.io/editor](https://stackedit.io/editor) per l'ottimo editor MD online,
 - alla mia pazienza e ai soldi che investo in queste idee e progetti che non vengono mantenuti (economicamente parlando) da nessun altro (speriamo duri ancora per molto).
